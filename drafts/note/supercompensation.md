Cześć Wojtek,

Na wstępie chcę powiedzieć otwarcie, że nie mogę wziąć udziału w niedzielnym wsparciu, ponieważ:

- mam zobowiązania rodzinne i spędzam weekend z córką,
- jestem chory od kilku dni – mimo to dociągnąłem wszystkie tematy do końca tygodnia, choć szczerze mówiąc czekam tylko na weekend, żeby wydrowiec,
- na dodatek mój pies zachorował poważnie i praktycznie codziennie jeżdżę z nim do weterynarza.

Ale nawet gdyby te rzeczy nie miały miejsca - są znacznie poważniejsze powody, dla których powinienem i chcę odmówić. I czuję, że muszę się nimi podzielić.

Mam wrażenie, że jako lokalna jednostka wpadliśmy w schemat – gaszenia pożarów i łatania dziur, często bez jasnych granic odpowiedzialności. I choć kilka lat temu sam powiedziałbym odruchowo „ok, pomogę, ogarnę, pojadę”, to dziś – po dużej osobistej i zawodowej ewolucji – wiem, że to nie jest dobra droga. Ani dla mnie, ani dla zespołu, ani dla firmy. Tym bardziej że widzę, iż na poziomie globalnym takie działania są piętnowane, a nawet w ostatnim miesiącu jeden z senior directorów miał poważne problemy właśnie przez mniej radykalne podejście niż to, które lokalnie próbujemy teraz wdrażać.

Z formalnego punktu widzenia – TAM-owie nie powinni świadczyć takich usług. Nawet w przypadku Solution Architectów mam poczucie, że to również wychodzi poza ich typową rolę – to jest bardzo duże nagięcie zasad. A jeśli takie sytuacje mają się dziać regularnie, to znaczy, że gdzieś zabrakło zasobów, planowania albo inwestycji – i najwyższy czas, żeby to wyszło na światło dzienne.

Bo dopóki będziemy „dowozić mimo wszystko”, to wyższy management nie będzie miał szansy zrozumieć skali problemu. I nie będzie wiedział, że potrzeba wsparcia systemowego, a nie improwizacji na ostatnią chwilę.

Rozmawiałem zarówno z osobami z mojego zespołu, jak i z członkami Twojego zespołu – i choć nikt nie chce tego powiedzieć głośno, wszyscy czują presję. Taką, która nie powinna mieć miejsca – niezależnie od dobrej intencji, jaka za nią stoi.

Mam ogromne przekonanie, że jako firma powinniśmy działać profesjonalnie i systemowo, maksymalizując efektywność przy użyciu narzędzi i struktur, które mamy – a nie kosztem work-life balance, zdrowia, czy rodzinnych zobowiązań pracowników.

Zrobiliśmy, co mogliśmy w tym przypadku. Ale – jak kiedyś mądrze usłyszałem – czasem trzeba pozwolić firmie zawieść, bo to jedyny sposób, by naprawdę coś naprawić.

Na koniec – powiem szczerze, że napisanie tego maila zajęło mi ponad godzinę, bo bardzo mi zależało, żeby był on wyważony i szczery. Znamy się osobiście i lubię Cię jako człowieka, Wojtek – dlatego właśnie postanowiłem to napisać.

Nie mam tak wysokiej pozycji w strukturze firmy jak Ty, ale czuję odpowiedzialność, żeby takie rzeczy nie zostawały przemilczane.

Widzę też, że choć chcesz dobrze, wpadasz czasem w tę pułapkę, w której życie zawodowe absorbuje Cię za bardzo. Nawet teraz, będąc na urlopie, ciągle jesteś dostępny. I choć rozumiem Twoje podejście pro-klienckie, to myślę, że również Ty musisz zacząć stawiać granice – nie wszystko powinno być podporządkowane klientowi. Czasem trzeba zejść z piedestału, żebyśmy wszyscy mogli pracować zdrowiej i mądrzej.

Moja propozycja jest taka: uznajmy, że zrobiliśmy wszystko, co mogliśmy. Trudno – nie wszystko da się dopiąć idealnie. Czasem trzeba pozwolić sytuacji „się zadziać” i wyciągnąć z niej wnioski. Tylko wtedy coś realnie się zmieni.

Na dodatek – zapewniam Cię, że w formalny sposób zrobię wszystko, co w mojej mocy, aby pomóc. Próbuję właśnie pomóc Marcinowi otworzyć proactive case, mimo że termin już minął. Spróbuję też użyć swoich kontaktów i wpływów, żeby coś jeszcze ugrać – ale w granicach tego, co zgodne z naszą rolą i możliwościami.

Pozdrawiam,
